В проектоконституция от 1878 за герб на новопоявилата се\nбалканска държава се описва като „златен лъв  в тъмночервен щит.\nНа главата на лъва и над щита княжеска корона“. В последствие,\nпоради спекулации за грешка, се премахва короната от главата на\nлъва. При гласуването на Търновската конституция П. Р. Славейков\nправи последна ремарка, като във финалният текст остава, че\n„Българский държавен герб е златен коронован лев на тъмночервено\nполе. Над полето княжеска корона“.
Следващият изразил мнение по герба е Княз Александър, който\nпише „Българския герб, в средата една мантия с корона и на двете й\nстрани по един лъв, от които всеки един държи с единия си крак\nгерба, а с другия по едно българско знаме“. На този етап се появява\nи пергаментова лента с надпис „Съединението прави силата“. Дизайнът\nи лентата са взаимствани от белгийски такъв, като дори и мотото е\nбуквален превод на „L’union fait la force”. Поради липса на узаконяване\nна дизайна за герб, до 1927 паралелно се употребяват няколко наброй\nварианта, които се отличават с промени в малки детайли, като промяна\nна короната(княжеска или царска), премахване на пергаментната лента,\nпоставяне на корони върху двата странични лъва или добавяне на нови\nвладетелски символи.
На 22 септември 1908, когато Фердинант I провъзгласява себе си\nза цар, а България за независимо царство, започва нова поредица от\nмалки промени върху все още неузаконения герб. През 1911 започват\nопити владетелският герб на Фердинант I да се използва за държавен.\nГербът бива разделен на 4 части: 1. на червено златен коронван\nлъв, наложен щит – Саксония; 2. на синьо три златни линии, сребърен\nламбел; 3. на синьо три златни линии червен бордюр; 4. на синьо \nзлатен лъв с раздвоена опашка, държащ меч, стъпил върху зелени хълмове.\nЦелият този разкош бива съпровождан от познатите ни детайли за фон,\nплюс пергамента „Съединението прави силата“. Макар пълното му налагане,\nпрез периода 1915 до 1917, поражението от Първата световна предвещава\nсъдбата на Фердинантовия герб – бива почти напълно заменен от старите\nгербове от 1880.
На 7 ноември 1923г. комисия утвърждава герб, който да се използва\nот всички държавни институции. Гербът е изработен по дизайн на\nХаралампи Тачев. Испански щит със заострен долен край, страничните\nлъвове са без корони, стъпили на акантов орнамент, мотивът с\nвладетелските символи е премахнат(цар Борис III лично казва, че не\nиска неговите символи да се намират върху герба). Познатият пергамент\nе променен в по-точен превод от белгийския „В обединението е силата“.\nПоради политически причини въпроса е преместен няколко години напред,\nкато новата комисия утвърждава стария дизайн от 1923 с промени в\nкороната над щита(става сферична средновековна). През 1927 гербът бива\nузаконен и непроменен до 15 септември 1946, когато в хаоса между 1944\nи 1947 се прави една единствена официална промяна – премахват се\nкороните от герба...
На 10 февруари 1879 във Велико Търново започва Учредително\nсъбрание, чиято главна цел е създаването на конституция на\nсвободното княжество. Въпросът за „националните цветове“ е\nповдигнат след приемането на герба, макар да не липсват\nпротиворечия, събранието гласува, че „Българското народно\nзнаме е трицветно и се състои от бял, зелен и червен цвят, \nпоставени хоризонтално“. Този вариант на флага изпълнява \nфункциите на национално, държавно и военно знаме.
Историята на българския химн е слабо проучена. Използвайки\nмалкото достъпни сведения, става ясно, че първият химн датира \nслед Освобождението, написан от П. Р. Славейков с помощта на\nруския химн през 1879г. Христо Караатанасов прави вариант, който е\nизползван от търновските ученици при посрещането на княз\nАлександър I на 27 юни 1879г. Българският княз предлага, а руският\nимператор Николай I одобрява, използването на руския химн „Боже,\nЦаря храни!“.
След 6 септември 1885 руско-българските отношения започват да се\nвлошават, което резултатира в употребата на „Шуми Марица“ – марш,\nизползван като химн в областта Източна Румелия. Присъстват и хора,\nкоито смятат че маршът е твърде неблагозвучен за химн на държавата.\nПрез 1912г. Иван Вазов публикува своя редакция във вестник „Мир“ с\nбележка гласяща: „Отдавна се очакваше една необходима изправка(...).\nТекстът му при ритъм, неотговарящ винаги на музиката на марша,\nсъединява и неумело написани стихове, та тия недостатъци неприятно\nдразнят ухото и вкуса при пеенето на „Шуми Марица“(...), за да имаме\nпред света що годе приличен по съдържанието си марш. И г. Вазов се е\nпотрудил да изпълни сполучливо тази задача.(...) Ние с удоволствие\nпоместваме днес, като препоръчваме приемането му, на тоя поправен марш,\nкойто поетът има любезност да ни направи, като откъслек от една нова\nсбирка стихотворения, вдъхновени от войната“.
Кой български владетел не успява да прокара\nвладетелският си герб поради неуспехът си през\nПървата световна война?
Кой български владетел пише, че „Българския герб,\nв средата една мантия с корона и на двете й страни\nпо един лъв, от които всеки един държи с единия си\nкрак герба, а с другия по едно българско знаме.“
Кой български автор пише следните слова в своята\nстихосбирка „Под гърма на победите“:\n\n„В нашия национален марш, с изключение на първия\nкуплет и първите два стиха на рефрена, всички\nостанали стихове са крайно несмислени, като не\nотговарят и на темпа на музиката. Поправянето на\nмарша отдавна се налагаше. Аз струвам днес това\nи давам почти цял текста му в нова редакция.\nЖелателно е у нас тая форма да се възприеме от\nвсички, за да имаме национален марш, и по съдържание\nколко-годе за пред хората“